<!DOCTYPE html>
<html>
<head>
    <title></title>
	<meta charset="utf-8" />

    <link rel="alternate" href="https://www.palizafzar.com/en" hreflang="en" />

    <link rel="stylesheet" href="https://static.palizafzar.com/static/lib/bootstrap/dist/css/bootstrap.min.5c7070ef655a.css" type="text/css" />
    <link rel="stylesheet" href="https://static.palizafzar.com/static/lib/bootstrap-rtl/dist/css/bootstrap-rtl.min.8e59c9a11c4d.css" type="text/css" />
    <link rel="stylesheet" href="https://static.palizafzar.com/static/lib/kendo/styles/kendo.common.min.13fe8101431d.css" type="text/css" />
    <link rel="stylesheet" href="https://static.palizafzar.com/static/lib/kendo/styles/kendo.blueopal.min.c1c225d03058.css" type="text/css" />
    <link rel="stylesheet" href="https://static.palizafzar.com/static/lib/kendo/styles/kendo.rtl.min.e8b04e84750d.css" type="text/css" />
    <link rel="stylesheet" href="https://static.palizafzar.com/static/lib/font-awesome/css/font-awesome.min.bf0c425cdb73.css" type="text/css" />
    <link rel="stylesheet" href="https://static.palizafzar.com/static/css/style.min.2a6db880f4d6.css" type="text/css" />



</head>
<body>

    <p class="mar-btm-30">اولین دستگاه های <a href="https://fa.wikipedia.org/wiki/%D8%A8%DB%8C%D9%88%D9%85%D8%AA%D8%B1%DB%8C%DA%A9" title="بیومتریک" target="_blank">بیومتریک</a> تشخیص رگ کف دست Fujitsu در سیستم های تایید هویت فرودگاه های کشور کره مستقر و راه اندازی گردید. مسافرانی که پروازهای داخلی در کشور کره را تجربه می کنند، می&nbsp;توانند هویت خود را تنها با نگه داشتن دست خود در بالای گیت های ورودی به راحتی تایید و با تراکم کمی از جمعیت به آسانی عبور نمایند. شرکت فوجیتسو اعلام کرده است که شرکت فرودگاههای کره (KAC) سیستم  تشخیص کف دست فوجیتسو را در همه 14 فرودگاه داخلی تحت نظارت حوزه قضایی خود برای شناسایی و کاهش ترافیک مسافران به هنگام سوار شدن هواپیما توسط دستگاه های تایید هویت بیومتریک کف دست مستقر و راه اندازی نموده است.</p>
    <p class="mar-btm-30">پس از چک شدن و بازرسی از درب ورودی، به هنگام عبور از گیت مسافرانی که الگوهای دست خود را قبلا ثبت کرده بودند، اکنون می&nbsp;توانند هویت خود را بلافاصله با دست شان تایید و از گیت عبور نمایند. بدین ترتیب مسافران دیگر مجبور نیستند کارت شناسایی شهروندی(کارت ملی) خود را نشان دهند، که پیش از این لازم بود مسافران همیشه کارت شهروندی خود را به همراه داشته باشند. این امر روند تایید هویت بصری با کارت شهروندی که قبلا توسط کارکنان فرودگاه صورت می گرفت را حذف نموده و سبب بهبود دقت در شناسایی مسافرین و کوتاه نمودن زمان فرآیند بازرسی را به ارمغان آورده است. این سیستم در تاریخ 28 دسامبر 2018 (برابر با 7 دی 1397) به صورت اجرایی آغاز به کار کرد و بیش از 1 میلیون بار برای 160 هزار نفر که قبلا کف دست خود را ثبت کرده بودند، مورد استفاده قرار گرفت.</p>
    <p class="mar-btm-30">فرودگاه های داخلی تحت نظر شرکت هواپیمایی کره جمعا 14 فرودگاه هستند که در حال حاضر برای حدود 32 میلیون نفر در سال استفاده می شود. شهروندان کره ای که بیش از 14 سال است در حال سفر به پروازهای داخلی هستند قبلا جهت سوار شدن به هواپیما کارت شناسایی شهروندی خود را به پرسنل امنیتی نشان می دادند. از آنجایی که تایید هویت مسافر به صورت بصری امری زمانبر بود، این فرایند منجر به افزایش تراکم و صف های طولانی در فرودگاه ها گردید و تبدیل به معضلی برای شرکت های هواپیمایی کره گردید. علاوه بر این، مسافرانی که کارت شناسایی شهروندی شان را به همراه خود نیاورده بودند، قادر به پرواز نبودند که سبب کاستن کیفیت خدمات به مشتری می گردید. شرکت هواپیمایی کره با توجه به دقت شناسایی بالا و قابلیت اطمینان از تایید هویت دستگاه های تشخیص رگ کف دست، تصمیم گرفت تا سیستم تایید هویت افراد را با استفاده از دستگاههای بیومتریک کف دست بکار گیرد.</p>
    <h4>نحوه استفاده از دستگاه های تشخیص کف دست:</h4>
    <p class="mar-btm-30">مسافران می&nbsp;توانند با استفاده از دستگاه های ثبت نام مستقر شده در فرودگاهها، الگوی کف دست خود را با شماره شناسایی ملی، نام و شماره تلفن خود ثبت و پیوند دهند. پس از آن مسافران می&nbsp;توانند با اسکن بارکد بلیط خود، هویت خود را با نگه داشتن دست خود بر روی دستگاه های تشخیص کف دست که به تازگی بر روی گیت های بازرسی امنیتی نصب شده است، تایید نمایند.</p>
    <h4>مزیت های استفاده از دستگاه های تشخیص کف دست در فرودگاهها:</h4>
    <dl class="list-unstyled mar-right-20 mar-top-20">
        <dt>امنیت بیشتر با درجه شناسایی بالایی را فراهم می کند:</dt>
        <dd class="mar-btm-30">گیت هایی که در بازرسی های امنیتی استفاده می شوند، اکنون مجهز به دستگاه های تشخیص رگ کف دست شرکت <a href="https://www.fujitsu.com/global/about/resources/news/press-releases/2019/0327-01.html" title="Fujitsu" target="_blank"><strong>Fujitsu</strong></a> هستند که دارای رکورد جهانی استفاده در برنامه های کاربردی مانند دستگاههای ATM و مدیریت دسترسی شرکت های کامپیوتری می باشد. احراز هویت با استفاده از رگهای کف دست بسیار امن می باشد زیرا توسط آن داده های بیومتریک افراد شناسایی شده و به دلیل بدون تماس بودن عملیات این فرایند بسیار دقیق و بهداشتی انجام می شود.</dd>
        <dt>افزایش راحتی با تایید هویت ساده و آسان:</dt>
        <dd class="mar-btm-30">شناسایی فردی تنها می تواند با یک اقدام ساده یعنی نگه داشتن دست بالای گیت امنیتی انجام شود. همچنین این کار تجربه مسافران را افزایش می دهد که آنها می&nbsp;توانند به راحتی سوار هواپیما شوند حتی اگر کارت شناسایی شهروندی خود را فراموش کنند.</dd>
        <dt>بهبود ترافیک جمعیت در فرودگاه ها با کاهش زمان لازم برای شناسایی فردی:</dt>
        <dd>با اتوماتیک کردن روند تایید مسافران که تا سال های قبل به صورت بصری توسط پرسنل امنیتی فرودگاه تایید می شد، اکنون ترافیک مسافران در گیت های کنترلی به طور قابل ملاحظه ای کاهش و بهبود یافته است.</dd>
    </dl>


</body>
</html>




